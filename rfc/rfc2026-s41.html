<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>4.1. Standartlaşma Aşamalarının Olgunluk Seviyeleri</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
    <meta name="robots" content="index, follow" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('rfc2026-s4.html')">Önceki</button>
          <div class="dropdown-content">4. Bir Belirtimin Standartlaşma Aşamaları</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('aik.html')">Ana Başlık</button>
            <button type="button" class="dropbtn" onclick="window.location.assign('rfc2026-s4.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('rfc2026-s42.html')">Sonraki</button>
          <div class="dropdown-content">4.2. Standartdışı Aşamaların Olgunluk Seviyeleri</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect2" id="rfc2026-s41">
        <div class="titlepage">
          <div>
            <div>
              <h3 class="title">4.1. Standartlaşma Aşamalarının Olgunluk Seviyeleri</h3>
            </div>
          </div>
        </div>
        <p>
Genel Ağ Belirtimleri gelişim aşamalarından geçtikten sonra denenip kabul edilir. Genel Ağ Standartları Sürecinde bu aşamalar şekilsel olarak "olgunluk seviyeleri" diye adlandırılır.
</p>
        <p>
Bu bölümde olgunluk seviyeleri ve belirtimlerin bu seviyelerdeyken kendilerinden beklenen karakteristikler açıklanmıştır.
</p>
        <section class="sect3">
          <div class="titlepage">
            <div>
              <div>
                <h4 class="title">4.1.1. Standart Aday Adayı</h4>
              </div>
            </div>
          </div>
          <p>(Proposed Standard)</p>
          <p>
Standartlaşma aşamalarının giriş olgunluk seviyesi "Standart Aday Adayı" (Proposed Standard) olmaktır. Bir belirtimi "Standart Aday Adayı" seviyesinde bir belirtim olarak standartlaşma aşamalarına taşımak için IESG tarafından özel bir eylem gerekir.
</p>
          <p>
Bir Standart Aday Adayı belirtim genelde kararlı, bilinen tasarım seçimleri tamamlanmış, iyi anlaşılır olduğuna inanılan, önemli bir toplumsal gözden geçirmeye uğramış, yeterli toplum yararına sahip olacakmış gibi görünen bir belirtimdir. Bununla birlikte böyle bir macera bir değişiklikle sonuçlanabilir veya terfi edeceğine belirtim geri bile çekilebilir.
</p>
          <p>
Aslında, bir belirtimin Standart Aday Adayı olması için ne gerçeklenim ne de işlemsel deneyim gereklidir. Yine de, böyle bir deneyim daima istenir ve bu, Standart Aday Adayı olma lehine önemli bir bağımsız değişken olacaktır.
</p>
          <p>
Çekirdek Genel Ağ protokollerini esaslı olarak etkileyen veya Genel Ağ'da önemli bir işlemsel etki oluşturabilme davranışı belirten bir belirtime Standart Aday Adayı durumu vermeden önce IESG gerçeklenim ve/veya işlemsel deneyimi gerekli görebilir.
</p>
          <p>
Bir Standart Aday Adayı belirtimin belirttiği gereksinimlerle ilgili olarak bilinen bir teknik kusuru olmamalıdır. Yine de, belirtimin gerekli (ve tam zamanında) ve kullanışlı olacağı gözönüne alındığında, bilinen bir teknik kusuru olsa bile IESG belirtimin Standart Aday Adaylığına getirilmesini mümkün kılmak için bu gereksinimi erteleyebilir.
</p>
          <p>
Gerçekleyiciler Standart Aday Adayı bir belirtimi olgunlaşmamış bir belirtim olarak ele almalıdır. Deneyim kazanmak, değerlendirmek, denemek ve belirtimi arıtmak için gerçeklemek istenebilir. Yine de, Standart Aday Adayı bir belirtimin içeriği sorunlarla karşılaşılırsa ya da daha iyi çözümler bulunursa değişebileceğinden, bozulmaya duyarlı ortamlarda böyle standartların gerçekleniminin önünün açılması önerilmez.
</p>
        </section>
        <section class="sect3">
          <div class="titlepage">
            <div>
              <div>
                <h4 class="title">4.1.2. Standart Adayı</h4>
              </div>
            </div>
          </div>
          <p>(Draft Standard)</p>
          <p>
Farklı kod temelinde geliştirilmiş en azından iki bağımsız ve birlikte çalışabilir gerçeklenimi olan ve üzerinde yeterince başarılı işlemsel deneyim sağlanmış bir belirtim "Standart Adayı" (Draft Standard) seviyesine yükseltilebilir. Bu bölümün amacına uygun olarak "birlikte çalışabilir" olmakla kullanıldıkları süreç veya sistemin elemanlarının birbirleri yerine kullanılabilir olmaları veya işlevsel olarak eşdeğer olmaları kastedilmektedir. Gerçeklenim için sahipli olsun olmasın denetlenen bir teknoloji gerekliyse ayrı ayrı gerçeklenimler olmalı ve ayrıca bunlar lisanslama sürecinin ayrı ayrı kullanımlarından sonuçlanmış olmalıdır. Standart Adaylığına yükselmek,  belirtimin olgunluğu ve yararlı olacağı konusunda kesin kanaat belirten, esaslı bir durum değişikliğidir.
</p>
          <p>
En azından iki bağımsız ve birlikte çalışabilir gerçeklenim gereksinimi belirtimin tüm özelliklerine ve seçeneklerine uygulanır. Bazı özelliklerin ve seçeneklerin en azından iki birlikte çalışabilir gerçeklenimde gözlemlenemeyişi durumunda belirtim, Standart Adayı seviyesine bu özellik veya seçenekler kaldırılırsa yükseltilebilir.
</p>
          <p>
Bu gerçeklenimlerin birlikte çalışabilirliğinin denenmesi hakkındaki belgeleme ile beraber Genel Ağ Standardı veya Adayı durumu için belirtimi nitelikli yapan gerçeklenimlerin belgelendirilmesinden Çalışma Grubu başkanlığı sorumludur. Belgeler her ayrı özellik ve seçeneğin her birinin nasıl desteklendiği hakkında bilgi içermelidir. Bu belgeler Alan Yöneticisine protokol eylem isteği ile teslim edilmelidir (<a class="xref" href="rfc2026-s6.html" title="6. Genel Ağ Standartları Süreci">Genel Ağ Standartları Süreci</a> bölümüne bakınız).
</p>
          <p>
Bir Standart Adayı gerek anlambilim gerekse bir gerçeklenim geliştirme temelinde kararlı olduğu bilinen ve iyi anlaşılan bir belirtim olmalıdır. Üretim ortamında çok geniş kapsamlı kullanıma konu olduğunda Standart Adayı belirtimin gerçeklenimlerinde beklenmedik davranışların gözlemlenmesi mümkün olduğundan Standart Adayının hala ilave olarak veya daha kapsamlı alanlarda denenmesi gerekebilir.
</p>
          <p>
Bir Standart Adayı normalde gelişimini tamamlamış, değişiklik olacaksa bunların sadece saptanmış bellibaşlı sorunları çözümlemek için yapılacağı bir belirtim sayılır. Çoğu durumda, bozulmaya duyarlı ortamlarda Standart Adaylarının gerçeklenimlerinin önünün açılması üreticiler açısından uygundur.
</p>
        </section>
        <section class="sect3" id="rfc2026-s413">
          <div class="titlepage">
            <div>
              <div>
                <h4 class="title">4.1.3. Genel Ağ Standardı</h4>
              </div>
            </div>
          </div>
          <p>
Önemli gerçeklenimi olan ve başarıyla denenerek işlemsel deneyim kazanmış bir belirtim Genel Ağ Standardı seviyesine yükseltilebilir. Bir Genel Ağ Standardı (sadece Standart da denebilir) yüksek derecede teknik olgunluk ve belirtilen protokol veya hizmetin Genel Ağ toplumuna gerçekten önemli yararlar sağladığı şeklinde genel bir kanaat oluşturmuş olmakla karakterize edilir.
</p>
          <p>
Standart durumuna gelen bir belirtime STD serisinden bir numara atanırken kendi RFC numarasına dokunulmaz.
</p>
        </section>
      </section>
      <footer>
        <div align="center" class="footer">
          <small>Bir <a href="http://belgeler.org.tr/">Linux Kitaplığı</a> Sayfası</small>
        </div>
      </footer>
    </section>
  </body>
</html>

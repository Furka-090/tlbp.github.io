<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>2.4. Sözdizimsel Genel Prensipler ve Harekât Modeli</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
    <meta name="robots" content="index, follow" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('rfc2821-s23.html')">Önceki</button>
          <div class="dropdown-content">2.3. Terminoloji</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('aik.html')">Ana Başlık</button>
            <button type="button" class="dropbtn" onclick="window.location.assign('rfc2821-s2.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('rfc2821-s3.html')">Sonraki</button>
          <div class="dropdown-content">3. SMTP Yordamları: Bir Bakış</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect2" id="rfc2821-s24">
        <div class="titlepage">
          <div>
            <div>
              <h3 class="title">2.4. Sözdizimsel Genel Prensipler ve Harekât Modeli</h3>
            </div>
          </div>
        </div>
        <p>
SMTP komutlarının ve yanıtlarının sözdizimleri katı kurallara sahiptir. Tüm komutlar bir komut fiiliyle başlar. Tüm yanıtlar ise üç hanelik bir sayısal kod ile başlar. <span class="rfcmust">Bazı komutlarda ve yanıtlarda bağımsız değişkenler varsa bunların fiil veya yanıt kodunundan hemen sonra olmaları gerekir *ZORUNLU*</span>. Bazı komutlar (fiilden sonra) bağımsız değişken kabul etmez ve bazı yanıt kodlarından sonra, bazan isteğe bağlı olarak, serbest biçimli metin olabilir. Her iki durumda da, bir metin olduğunda, metin fiil veya yanıt kodundan bir boşluk karakteri ile ayrılır. Komutların ve yanıtların tanımlarının tamamını <a class="xref" href="rfc2821-s4.html" title="4. SMTP Belirtimi">SMTP Belirtimi</a> bölümünde bulabilirsiniz.
</p>
        <p>
Fiiller ve bağımsız değişken değerleri (<code class="code">RCPT</code> komutundaki "TO:" veya "to:" ve eklenti ismi anahtar sözcükleri gibi), bu belirtimdeki bir posta kutusunun <code class="code">yerel-kısım</code> belirtimi ile ilgili biricik istisna dışında, harf büyüklüğüne duyarsızdır (SMTP Eklentileri açıkça harf büyüklüğüne duyarlı bileşenler belirtebilir). Yani, <span class="rfcmaybe">bir komut fiili, posta kutusu <code class="code">yerel-kısım</code>'ı hariç bir bağımsız değişken değeri ve serbest biçimli metin, tamamen büyük harflerden, tamamen küçük harflerden veya her ikisinin karışımından oluşabilir *SEÇİMLİK*</span> ve bu bir anlam değişikliğine yolaçmaz. Bu, bir posta kutusunun <code class="code">yerel-kısım</code>'ını belirtirken geçerli değildir. <span class="rfcmust">Bir posta kutusunun <code class="code">yerel-kısım</code>'ı harf büyüklüğüne duyarlı olmalıdır *ZORUNLU*</span>. Bundan dolayı, <span class="rfcmust">SMTP gerçeklenimleri posta kutularının <code class="code">yerel-kısım</code>'larını bu bakımdan korumaya dikkat etmelidir *ZORUNLU*</span>. Posta kutusu alan'ları harf büyüklüğüne duyarlı değildir. Bazı konaklarda, bazan "smith" kullanıcısı ile "Smith" kullanıcısı farklı olabilmektedir. Bununla birlikte, posta kutusu yerel-kısım'larının harf duyarlılığının istismar edilmesi birlikte çalışabilirliğe sekte vurmaktadır ve cesaret kırıcıdır.
</p>
        <p>
Birkaç SMTP sunucusu, bu belirtime (ve RFC 821'e) aykırı olarak, komut fiillerinin istemciler tarafından büyük harflerle kodlanmasını gerektirmektedir. <span class="rfcmaybe">Gerçeklenimler isterlerse bu sunucuları da kapsamak için bu kodlamaya da destek verebilir *SEÇİMLİK*</span>.
</p>
        <p>
Bağımsız değişken alanları uzunluğu ile ilgili bir sınırlama olmayan ve satır sonlandırıcı ile yani, <code class="code">&lt;CRLF&gt;</code> ile biten bir karakter dizisinden oluşur. Alıcının bu dizilim alınana kadar hiçbir şey yapmaması gerekir.
</p>
        <p>
Her komutun sözdizimi o komutun açıklaması ile birlikte gösterilmiştir. Ortak bileşenler ve bağımsız değişkenler ise <a class="xref" href="rfc2821-s41.html#rfc2821-s412" title="4.1.2. Komut Bağımsız değişkenlerinin Sözdizimi">Komut Bağımsız değişkenlerinin Sözdizimi</a> bölümünde gösterilmiştir.
</p>
        <p>
Komutlar ve yanıtlar, ASCII karakter kümesinin [<a class="xref" href="rfc2821-s9.html#rfc2821-bib1" title="X3.4, 1968, USA Code for Information Interchange">1</a>] karakterlerinden oluşur. 8 bitlik baytlar (sekizli) kullanan bir aktarım kanalı sağlayan bir aktarım hizmetinin varlığı halinde, her 7 bitlik karakter, sekizli içinde sağa yanaştırılıp, sekizlinin yüksek biti sıfır yapılarak aktarılır. Hatta özellikle, eksiz (yalın) SMTP hizmeti sadece 7 bitlik aktarım sağlar. <span class="rfcmust">Belli bir sunucuyla ilgili eklentiyi başarıyla müzakere edemeyen (böyle bir yeteneği olmadığı için) bir oluşturucu SMTP istemcisi, iletileri sekizlinin yüksek bitindeki bilgiyle (yüksek biti sıfırlamadan) aktarmamalıdır  *ZORUNLU*</span>. <span class="rfcmaybe">Böyle iletiler bu kurala aykırı olarak aktarılıyorsa, alıcı SMTP sunucuları yüksek biti temizleyebilir veya iletiyi geçersiz olduğu gerekçesiyle reddedebilir *SEÇİMLİK*</span>.
</p>
        <p>
Genelde, <span class="rfcmust">bir röle SMTP aldığı iletinin içeriğinin geçerli olduğunu varsaymalı ve zarfın bunu yapmasına izin verdiği varsayımıyla içeriğini incelemeksizin rölelemelidir *ZORUNLU*</span>. Şüphesiz, eğer içerik yanlış etiketlenmişse ve veri yolu asıl içeriği kabul edemiyorsa, bu, eninde sonunda alıcıya birkaç bozuk ileti teslimatıyla sonuçlanabilir. Hiçbir SMTP sistemi zarf komutlarını US-ASCII'den farklı bir karakter kümesinde göndermeye izin vermemelidir; <span class="rfcmust">alıcı sistemler böyle komutları, normalde, "500 syntax error - invalid character" (sözdizimi hatası - geçersiz karakter) yanıtlarıyla reddetmelidir *ZORUNLU*</span>.
</p>
        <p><span class="rfcmaybe">Bir istemci bir sunucudan, sekiz bitlik ileti içeriğinin ek SMTP oluşumları, özellikle de "8BITMIME" eklentisi [<a class="xref" href="rfc2821-s9.html#rfc2821-bib20" title="SMTP Service Extension for 8bit-MIMEtransport">20</a>] kullanılarak aktarılmasını isteyebilir *SEÇİMLİK*</span>. <span class="rfcmust">8BITMIME, SMTP sunucuları tarafından desteklenmelidir *ZORUNLU*</span>. Bununla birlikte, <span class="rfcmust">bu kural, sekiz bitlik malzemenin koşulsuz aktarılmasına izin varmış gibi yorumlanamaz *ZORUNLU*</span>. <span class="rfcmust">Göndericilerin, MIME biçiminde olmayan ama uygun bir içerik aktarım kodlaması kullanarak hazırladıkları yüksek bitli malzeme için 8BITMIME isteği yapmamaları gerekir *ZORUNLU*</span>; <span class="rfcmaybe">sunucular böyle iletileri reddedebilir *SEÇİMLİK*</span>.
</p>
        <p>
Bu belgede kullanılan dilötesi gösterim Genel Ağ posta sistemi belgelerinde kullanılan "Arttırımlı BNF"ye karşılıktır. Bu sözdizimine aşina olmayan okuyucuların ABNF belirtimini [<a class="xref" href="rfc2821-s9.html#rfc2821-bib8" title="Augmented BNF for Syntax Specifications: ABNF">8</a>] incelemeleri iyi olur. Metin üzerinde kullanılan dilötesi terimler arılık amacıyla açılı ayraçlarla sarmalanmıştır (<code class="literal">&lt;CRLF&gt;</code> gibi).
</p>
      </section>
      <footer>
        <div align="center" class="footer">
          <small>Bir <a href="http://belgeler.org.tr/">Linux Kitaplığı</a> Sayfası</small>
        </div>
      </footer>
    </section>
  </body>
</html>

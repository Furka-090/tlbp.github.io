<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>1.4.1. Başlık Dosyaları</title>
    <link rel="stylesheet" type="text/css" href="../../style/nav.css" />
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="icon" type="image/png" href="/images/belgeler-logo.png" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('glibc-Using-the-Library.html')">Önceki</button>
          <div class="dropdown-content">1.4. Kütüphanenin Kullanımı</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('glibc.html')">Ana Başlık</button>
            <button type="button" class="dropbtn" onclick="window.location.assign('glibc-Using-the-Library.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('glibc-Macro-Definitions.html')">Sonraki</button>
          <div class="dropdown-content">1.4.2. Makro Olarak Tanımlanmış İşlevler</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="glibc-Header-Files">
        <div class="titlepage">
          <div>
            <div>
              <h2 class="title" style="clear: both">1.4.1. Başlık Dosyaları</h2>
            </div>
          </div>
        </div>
        <span id="glibc-cp-headers" class="indexterm"></span>
        <p>
    C yazılımları tarafından kullanılan kütüphaneler gerçekte iki ana parçadan oluşur: veri türlerinin ve makroların tanımlandığı, değişkenlerin ve işlevlerin bildirildiği <em class="wordasword">başlık dosyaları</em> ile değişken ve işlev tanımlarının bulunduğu <em class="wordasword">arşiv</em>, yani asıl kütüphane.
   </p>
        <p>
    
    
    
    
    
    <span id="glibc-cp-declaration" class="indexterm"></span>
    <span id="glibc-cp-declvsdef" class="indexterm"></span>
    (C ile ilgili bilgileri hatırlayalım: Bir <em class="wordasword">bildirim</em> bir işlev ya da bir değişkenin varlığı ve türü hakkında bilgi verir. İşlev bildirimi ayrıca bağımsız değişkenlerinin türleri hakkında da bilgi verir. Bildirim işlemi yoluyla, derleyiciler nesnelerin hangi özelliklere sahip olduklarını anlarlar. <em class="wordasword">Tanım</em> ise derleyiciye değişken için bellekte yer tahsisi ya da işlevin ne yaptığını belirtmek içindir. Yani tanımlama ile  derleyici bellekte bir yer tahsis ederken, bildirim de bunu yapmaz.) GNU C Kütüphanesindeki oluşumları kullanırken, yazılımınızın kaynak koduna ilgili başlık dosyalarını dahil etmeniz gerekir. Böylece derleyici bu oluşumların bildirimlerini edinir ve onları doğru olarak işler. Yazılımınız önişlemci tarafından işlendikten sonra ilintileyici bunların sağladığı bilgilerle arşiv dosyasındaki tanımlara ulaşır.
   </p>
        <p>
    Başlık dosyaları bir yazılımın kaynak koduna <span class="command"><strong>#include</strong></span> önişlemci deyimi ile dahil edilir. C dili bu deyimi iki şekilde kabul eder; Birinci kullanım,
   </p>
        <pre class="screen">#include "<code class="filename">başlık.h</code>"
</pre>
        <p>
    şeklindedir ve bununla kendi yazdığınız, yazılımınızın farklı parçaları arasındaki arayüzleri açıklayan bildirim ve tanımları içeren <code class="filename">başlık.h</code> isimli bir başlık dosyasını kaynak kodunuza dahil edersiniz. İkinci kullanımı ise,
   </p>
        <pre class="screen">#include &lt;<code class="filename">başlık.h</code>&gt;
</pre>
        <p>
    şeklindedir ve bununla bir standart kütüphanenin bildirim ve tanımlarının bulunduğu <code class="filename">başlık.h</code> başlık dosyasını kaynak kodunuza dahil edersiniz. Bu dosya normalde sistem yöneticiniz tarafından standart bir yere konmuştur. C kütüphanesinin başlık dosyalarını kaynak kodunuza dahil etmek istediğinizde bu ikincisini kullanmalısınız.
   </p>
        <p>
    
    
    Genellikle, <span class="command"><strong>#include</strong></span> önişlemci deyimleri C kaynak kodunun ilk satırlarında bulunur. Kaynak dosyalarınızın başına bu kodun ne yaptığına ilişkin bazı açıklamalar koyuyorsanız, <a class="link" href="glibc-Feature-Test-Macros.html" title="1.4.4. Özellik Sınama Makroları">özellik sınama makrolarının</a> tanımlarını hemen altındaki satırlara koyun ve ardından da <span class="command"><strong>#include</strong></span> önişlemci deyimlerini yerleştirin.
   </p>
        <p>
    Başlık dosyalarının ve ‘<code class="filename">#include</code>’ yönergelerinin kullanımı hakkında daha fazla bilgi için [<span class="citation">GNU C Önişlemci Kılavuzu</span>]'ndaki <a class="link" href="https://gcc.gnu.org/onlinedocs/cpp/Header-Files.html#Header-Files" target="_top">Başlık Dosyaları</a>na bakılabilir.
   </p>
        <p>
    GNU C Kütüphanesindeki başlık dosyaları birbiriyle ilgili oluşumların tür ve makro tanımları ile değişken ve işlev bildirimleri şeklinde gruplanarak oluşturulmuştur. Bu nedenle kullanmak istediğiniz özellikler ile örtüşen çok sayıda başlık dosyasını kaynak kodunuza dahil etmeniz gerekebilir.
   </p>
        <p>
    Bazı kütüphane başlık dosyaları başka bir kütüphanenin başlık dosyalarını da içerebilir. Bu, yazılım geliştirme tarzı ile ilgilidir ve siz buna pek bel bağlamayın; en iyisi kullandığınız kütüphane oluşumları için gerekli başlık dosyalarını kendiniz yine de kodunuza dahil edin. Kaynak koduna aynı başlık dosyasının defalarca dahil edilmiş olmasının bir önemi yoktur. İlk dahil edilenden sonrakiler etkisizdir. Benzer şekilde, yazılımınızın birden fazla başlık dosyası içermesi gerekiyorsa, bunların dahil edilme sırası da önemli değildir.
   </p>
        <div class="admon note">
          <h3 class="admon-title">Uyumluluk bilgisi</h3>
          <div class="admon-contents">
            <p>
     
     ISO C gerçeklemelerinin hepsi başlık dosyalarının sıralaması ve defalarca içerilmesi durumlarında bu şekilde davranır. Ancak, çok eski C gerçeklemelerinde bu geleneksel bir durum haline gelmemişti.
    </p>
          </div>
        </div>
        <p>
    Belirtmek gerekir ki, bir işlevin bildirildiği bir başlık dosyasını kodunuza dahil etmek <em class="emphasis">zorunda</em> değilsiniz. Bu kılavuzdaki belirtimlere uyarak, o işlevi kendiniz de bildirebilirsiniz. Ancak başka türlü kullanılamayan türleri, makroları ve bazı işlevlerin yerine daha verimli makro karşılıklarını tanımlayabileceği için başlık dosyasını dahil etmek genellikle daha iyidir. Aynı zamanda doğru bildirime sahip olmanın kesin bir yoludur.
   </p>
      </section>
      <footer>
        <div align="center" class="footer">
          <small>Bir <a href="http://belgeler.org.tr/">Linux Kitaplığı</a> Sayfası</small>
        </div>
      </footer>
    </section>
  </body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>16.6.2.1. Kısaca Konak Adresleri</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
    <meta name="robots" content="index, follow" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('glibc-Host-Addresses.html')">Önceki</button>
          <div class="dropdown-content">16.6.2. Konak Adresleri</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('glibc.html')">Ana Başlık</button>
            <button type="button" class="dropbtn" onclick="window.location.assign('glibc-Host-Addresses.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('glibc-Host-Address-Data-Type.html')">Sonraki</button>
          <div class="dropdown-content">16.6.2.2. Konak Adresinin Veri Türü</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect2" id="glibc-Abstract-Host-Addresses">
        <div class="titlepage">
          <div>
            <div>
              <h3 class="title">16.6.2.1. Kısaca Konak Adresleri</h3>
            </div>
          </div>
        </div>
        <p>
     <span id="idm123937" class="indexterm"></span>
     <span id="idm123940" class="indexterm"></span>
     <span id="idm123943" class="indexterm"></span>
     <span id="idm123945" class="indexterm"></span>
     IPv4 İnternet konak adresi dört baytlık veri tutan bir numaradır. Tarihsel olarak bakıldığında bunlar iki kısma ayrılır, <em class="wordasword">ağ numarası</em> ve ağ içerisindeki <em class="wordasword">yerel ağ adresi</em>. 1990'ların ortasında ortaya çıkan sınıfsız adresler bu yaklaşımı değiştirdi. Bazı işlevler içlerinde eski tanımları aradıkları için, öncelikle sınıf tabanlı ağlar, sonra da sınıfsız adresler anlatılacaktır. IPv6 sadece sınıfsız adresleri kullanır, bu nedenle aşağıdaki anlatım IPv6 adreslerine uygulanmaz.
    </p>
        <p>
     Sınıf tabanlı IPv4 ağ numaraları ilk bir, iki veya üç bayttan oluşur; geriye kalan baytlar yerel adreslerdir.
    </p>
        <p>
     IPv4 ağ numaraları Ağ Bilgi Merkezi (NIC - Network Information Center) denilen merkeze kayıtlıdır ve A, B, C adında üç sınıfa bölünmüştür. Yerel ağdaki makinelerin yerel ağ adres numaraları bu merkezce değil, ağın yöneticisi tarafından kaydedilir.
    </p>
        <p>
     A sınıfı ağların 0 ile 127 arasında değişen tek baytlık ağ numarası vardır. Az sayıda A sınıfı ağ vardır, fakat her biri devasa boyutlarda konak sayısına sahiptir. Orta ölçekli B sınıfı ağların ilk baytı 128'den 191'e kadar olan iki baytlık ağ numaraları vardır. C sınıfı ağlar en küçükleridir; ilk baytı 192 ile 255 arasında olan üç baytlık ağ numaraları vardır. Bu nedenle İnternet adresinin ilk bir, iki veya üç baytı ağı belirtir. İnternet adresinin kalan baytları da o ağ içerisindeki adresini belirtir.
    </p>
        <p>
     A sınıfı ağdaki 0 bütün ağlara yayın için ayrılmıştır. Ek olarak, her ağdaki 0 numaralı konak adresi ağ içerisindeki bütün konaklara yayın için ayrılmıştır. Bu kullanımlar günümüzde atıldır fakat uyumluluk nedeniyle 0 numaralı ağ ve 0 numaralı konak numarası kullanılmamalıdır.
     </p>
        <p>
      A sınıfı ağdaki 127 geri dönüş (loopback) arabirimi için ayrılmıştır; 127.0.0.1 adresi konak makine için kullanılabilir.
     </p>
        <p>
      Bir makine birden fazla ağın üyesi olabileceği için birden fazla ağ konak adresine de sahip olabilir. Fakat, bir adres hiç bir zaman birden fazla makineyi belirtemez.
     </p>
        <p>
      <span id="idm123956" class="indexterm"></span>
      <span id="idm123959" class="indexterm"></span>
      İnternet adresleri için standart noktalı gösterimde dört numaralama biçimi vardır:
     </p>
        <div class="variablelist">
          <dl class="variablelist">
            <dt>
              <span class="term">
                <em class="replaceable">
                  <code>a.b.c.d</code>
                </em>
              </span>
            </dt>
            <dd>
              <p>
         Bu adresin dört baytlık kısmının tamamını tanımlar ve genelde kullanılan gösterim şeklidir.
        </p>
            </dd>
            <dt>
              <span class="term">
                <em class="replaceable">
                  <code>a.b.c</code>
                </em>
              </span>
            </dt>
            <dd>
              <p>
         Adresin son kısmı, <em class="replaceable"><code>c</code></em>, 2 baytlık bir büyüklük olarak yorumlanır. Bu <em class="replaceable"><code>a.b</code></em> ağ adresi numaralı B sınıfı bir ağdaki konak adreslerinin belirtilmesi için kullanışlıdır.
        </p>
            </dd>
            <dt>
              <span class="term">
                <em class="replaceable">
                  <code>a.b</code>
                </em>
              </span>
            </dt>
            <dd>
              <p>
         Adresin son kısmı, <em class="replaceable"><code>b</code></em>, 3 baytlık bir büyüklük olarak yorumlanır. Bu <em class="replaceable"><code>a</code></em> ağ adres numaralı A sınıfı bir ağdaki konak adreslerinin belirtilmesi için kullanışlıdır.
        </p>
            </dd>
            <dt>
              <span class="term">
                <em class="replaceable">
                  <code>a</code>
                </em>
              </span>
            </dt>
            <dd>
              <p>
         Eğer sadece tek parça verilirse, bu doğrudan konak adres numarasına karşılıktır.
        </p>
            </dd>
          </dl>
        </div>
        <p>
      Adresin her kısmında, tabanı tanımlamak için olağan C uzlaşımları uygulanır. Diğer bir deyişle, sayının, başında <code class="code">0x</code> veya <code class="code">0X</code> varsa onaltılık tabanda, <code class="code">0</code> varsa sekizlik tabanda; diğer durumlarda onluk tabanda olduğu kabul edilir.
     </p>
        <section class="simplesect">
          <div class="titlepage">
            <div>
              <div>
                <h4 class="title">16.6.2.1.1. Sınıfsız Adresler</h4>
              </div>
            </div>
          </div>
          <p>
       IPv4 adresleri (ve IPv6 adresleri) şimdilik sınıfsız olarak düşünülürse; A, B ve C sınıfları arasındaki farklar görmezden gelinebilir. Bir IPv4 konak adresi 32 bitlik adres ve 32 bitlik maskeden oluşmaktadır. Maske ağ kısmı için birler ve konak kısmı için sıfırlar içerir. Ağ kısmı soldan itibaren birlerle, kalanı da konağı gösteren sıfırlardan oluşur. Sonuç olarak, ağ maskesi sadece bir bitleriyle belirtilebilir. A, B ve C sınıfları bu kuralın sadece özel durumlarıdır. Örneğin, A sınıfı adreslerinin ağ maskesi <code class="code">255.0.0.0</code>'dır veya önek uzunluğu 8'dir.
      </p>
          <p>
       Sınıfsız IPv4 ağ adresleri, noktalı gösterimin sonuna bir bölü ayracıyla eklenmiş önek uzunluğuyla yazılır. Örneğin 10 numaralı A sınıfı ağı <code class="code">10.0.0.0/8</code> olarak yazılır.
     </p>
        </section>
        <section class="simplesect">
          <div class="titlepage">
            <div>
              <div>
                <h4 class="title">16.6.2.1.2. IPv6 Adresleri</h4>
              </div>
            </div>
          </div>
          <p>
      IPv6 adresleri 128 bitlik veri içerir (IPv4 32 bit içerir). Bir konak adresi genelde iki nokta üst üste (:) ile ayrılmış sekiz adet 16 bitlik onaltılık sayı olarak yazılır. Ardarda gelen sıfırları kısaltmak için iki adet iki nokta üst üste (:) yan yana konulur. Örneğin, IPv6 geri dönüş adresi <code class="code">0:0:0:0:0:0:0:1</code>, sadece <code class="code">::1</code> şeklinde yazılabilir.
     </p>
        </section>
      </section>
      <footer>
        <div align="center" class="footer">
          <small>Bir <a href="http://belgeler.org.tr/">Linux Kitaplığı</a> Sayfası</small>
        </div>
      </footer>
    </section>
  </body>
</html>

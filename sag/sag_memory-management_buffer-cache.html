<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>5.5. Tampon bellek</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <link rel="prev" href="sag_memory-management-swap-allocation.html" title="5.4. Takas alanının ayrılması" />
    <link rel="next" href="sag-system-monitoring.html" title="6. Sistemin İzlenmesi" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/belgeler.css" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_memory-management-swap-allocation.html')">Önceki</button>
          <div class="dropdown-content">5.4. Takas alanının ayrılması</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_memory-management.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag-system-monitoring.html')">Sonraki</button>
          <div class="dropdown-content">6. Sistemin İzlenmesi</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_memory-management_buffer-cache">
        <div class="titlepage">
          <div>
            <div>
              <h2 class="title" style="clear: both">5.5. Tampon bellek</h2>
            </div>
          </div>
        </div>
        <p>
    Bir diskten okumak gerçek bellekten okumaktan çok daha yavaştır.
    Ek olarak, nispeten kısa zaman aralıkları ile aynı disk yüzeyi
    tekrar tekrar okunacaktır.  Örneğin birisi; evvelce gelmiş bir iletiyi
    okuyabilir, daha sonra cevaplarken metin düzenleyiciden o
    iletiyi okur ve postalarken, sistemin eposta dizinine bir kopyasının
    konması için onu okutabilir. Veya <span class="command"><strong>ls</strong></span> komutunun
    bir sistem üzerinde kullanıcılar tarafından ne kadar sıklıkla
    kullanıldığını bir düşünün.  Diskten bir kere okutup, bu bilgiyi
    işi bitince bellekte tutmak yöntemiyle sistem hızını artırabiliriz
    fakat önce okuyun. Bu işleme <em class="glossterm">disk tamponlanması</em>
    ve bu iş için kullanılan belleğe <em class="glossterm">tampon bellek</em>
    denir.
   </p>
        <p>
    Bellek sınırlı ve kıt kaynaklara sahip olduğu için tampon bellek
    yeterli büyüklükte olamaz (ihtiyaç duyulan tüm bilgileri bir seferde
    okutmak için). Tampon dolduğu zaman, uzun süre kullanılmayan bilgiler
    yeni bilgilerin alınabilmesi için silinir.
   </p>
        <p>
    Disk tamponlama tabii ki yazarak çalışır. Bir yanda, sık sık yazılan
    ve hemen ardından okunan bir bilgiyi (örneğin; bir dosyaya kopyalanan
    bir kaynak kodu dosyası ve ardından onu okuyan derleyici uygulama)
    tampon belleğe yerleştirmek iyi bir fikir olabilir.  Diğer yandan,
    bilgiyi tampona yerleştirerek yazma işleminin bir seferde yapılmasını
    sağlayamazsınız çünkü yazma işlemi oldukça yavaştır.  Yazma işlemi,
    diğer uygulamaları yavaşlatmaksızın, artalanda  yapılır.
   </p>
        <p>
    Pek çok işletim sistemi bu isimle anılmasa da bir önbelleğe sahiptir.
    Fakat çalışma prensipleri farklı olabilir. Bazıları <em class="glossterm">doğrudan
    yazma</em> (write-through) prensibiyle, bilgiler önbellek içinde
    saklanırken diske bir seferde yazma işlemini yapar; yazma işlemi daha
    sonra yapılan önbellekler <em class="glossterm">arkadan yazma</em>
    (write-back) olarak adlandırılır.  Arkadan yazma, doğrudan yazma
    işlemine göre daha etkili ama hatalara daha meyillidir. Şayet sistem
    kilitlenirse, elektrik kesilirse, genellikle önbellek
    içinde yapılan değişiklikler kaybolur.  Belki de yazılamayan bilgiler
    çok önemli muhasebe/kayıt bilgileri içermekteydi. Bu yüzden de dosya
    sistemi tam kapasite kullanıma geçemiyor da olabilir.
   </p>
        <p>
    Bu sebeplerden dolayı sistemi her zaman normal bir şekilde kapatın.
    (<a class="xref" href="sag_boots-and-shutdowns.html" title="7. Açılışlar ve Kapanışlar"><em>Açılışlar ve Kapanışlar</em></a> bölümüne de bakın.)
    Bağlı bir çıkarılabilir diski <span class="command"><strong>umount</strong></span> komutu ile sistemden ayırmadan yuvasından çıkarmayın, elektrik akımını sistem açıkken
    kapatmayın, disk sürücünün işini bitirmesini bekleyin.
    <span class="command"><strong>sync</strong></span> komutu önbelleğe baskı uygular ve bütün
    yazılmamış ama yazılması gereken bilgilerin disk üzerine yazılmasını
    sağlar. Bu komutla işlemin tam yapıldığından emin olabilirsiniz.
    Geleneksel Unix sistemlerinde her 30 saniyede bir <span class="command"><strong>sync</strong></span>
    komutunun çalışmasını sağlayan <span class="command"><strong>update</strong></span> isimli
    bir uygulama bulunur. Bu uygulama arka planda çalışır ve bu sayede
    <span class="command"><strong>sync</strong></span> komutunu kullanmanıza gerek kalmaz.
    Linux <span class="command"><strong>sync</strong></span>'in ağır disk G/Ç hatalarına sebep
    olması nedeniyle meydana gelen ani donmaları önlemek amacıyla
    daha etkili ve doğru <span class="command"><strong>sync</strong></span> sinyali gönderilmesini
    sağlayan <span class="command"><strong>bdflush</strong></span>  isimli bir uygulamayı kullanır.
   </p>
        <p>
    Linux altında <span class="command"><strong>bdflush</strong></span>,  <span class="command"><strong>update</strong></span>
    tarafından başlatılır. Genellikle endişelenecek bir durum olmaz ama
    her hangi bir sebepten dolayı <span class="command"><strong>bdflush</strong></span> durur ise,
    çekirdek sizi uyaracaktır. Bunu <span class="command"><strong>/sbin/update</strong></span>
    kullanarak elle yeniden başlatabilirsiniz.
   </p>
        <p>
    Önbelleğin etkili olamamasının sebebi onun boyutlarına bağlıdır.
    Çok küçük bir önbellek içinde bulunan bilgiler tekrar kullanılamadan,
    yeni gelenlere yer açmak için silinecektir. Kritik alan; aynı bilgiye
    hangi sıklıkla ulaşıldığı, ne kadar bilgi okunup yazıldığıdır.
   </p>
        <p>
    Sabit boyutta bir önbellek alanınız varken onu çok büyük bir hale
    getirmek iyi olmayabilir. Çünkü bu gerçek belleğin boş alanının
    kısıtlanmasına ve çok yavaş olan takas işlemine ihtiyaç duyulmasına
    sebep olabilir.  Gerçek belleğin daha verimli kullanılması için,
    Linux otomatik olarak boştaki bütün RAM alanını disk önbelleği
    olarak ayırır ve kullanır. Şayet bir uygulama RAM alanına ihtiyaç
    duyarsa Linux önbellek alanını otomatik olarak küçültür.
   </p>
        <p>
    Linux altında çalışırken önbelleği kullanmak için özel bir işlem
    yapmanız gerekmez, her şey otomatik olarak yapılmaktadır. Kapatma
    ve disk ayırma işlemlerini  düzgün uyguladığınız sürece, hiçbir
    şey hakkında endişelenmeniz gerekmez.
   </p>
      </section>
    </section>
  </body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>5.4. Takas alanının ayrılması</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <link rel="prev" href="sag_memory-management-swapusage.html" title="5.3. Bir takas alanının kullanılması" />
    <link rel="next" href="sag_memory-management_buffer-cache.html" title="5.5. Tampon bellek" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/belgeler.css" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_memory-management-swapusage.html')">Önceki</button>
          <div class="dropdown-content">5.3. Bir takas alanının kullanılması</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_memory-management.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag_memory-management_buffer-cache.html')">Sonraki</button>
          <div class="dropdown-content">5.5. Tampon bellek</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_memory-management-swap-allocation">
        <div class="titlepage">
          <div>
            <div>
              <h2 class="title" style="clear: both">5.4. Takas alanının ayrılması</h2>
            </div>
          </div>
        </div>
        <p>
    Bazı insanlar size, sahip olduğunuz RAM miktarının iki katı kadar bir
    takas alanı ayırmanızı söyleyebilir. Bu tamamen geçersiz/sahte bir
    kuraldır.  Bunun doğru bir şekilde nasıl yapılacağı aşağıda
    anlatılmaktadır.
   </p>
        <div class="itemizedlist">
          <ul class="itemizedlist" style="list-style-type: disc; ">
            <li class="listitem">
              <p>
      Yaklaşık bellek ihtiyacınızı belirleyin. Bu genellikle bir seferde
      çalıştıracağınız uygulamaların ihtiyaç duyacağı toplam RAM
      miktarıdır. Yani bir seferde en fazla ne kadar belleğe ihtiyacınız
      olduğunu bulun. Bunu aynı anda çalıştırmak istediğiniz uygulamaları
      çalıştırarak öğrenebilirsiniz.
     </p>
              <p>
      Şayet X oturumunu çalıştırmak istiyorsanız 8MB, gcc için, bazı
      zamanlar 10 MB civarı belleğe ihtiyaç duysa da,  genellikle 4 MB.
      Çekidek 1MB alanı kendine ayırır. Kabuklar ve diğer birkaç araç
      yüzlerce KB yer ister - bunu da 1 Mb olarak kabul edebiliriz.
      Bunu tam olarak tahmin etmek gereksizdir, kabaca ne kadarlık bir
      belleğe ihtiyaç duyduğumuzu  bulmak yeterli olacaktır. Fakat siz
      kötümserlerin yanında yer almak isteyebilirsiniz.
     </p>
              <p>
      Aklınızdan çıkarmayın ki; sistemde birden fazla kullanıcı aynı anda
      yer alacaksa, hepsi ayrı ayrı bellek tüketeceklerdir. Bununla beraber,
      iki kişi aynı anda aynı uygulamayı kullanıyorsa; aynı veri ve
      kütüphaneleri kullanıyor olacaklarından bellek tüketimi iki kat
      olmayacaktır.
     </p>
              <p>
      Bellek ihtiyaçlarını değerlendirmek için <span class="command"><strong>free</strong></span> ve
      <span class="command"><strong>ps</strong></span> komutları oldukça uygundur.
     </p>
            </li>
            <li class="listitem">
              <p>
      Birinci adımda anlatılan değerlendirmeler için bir parça yanılma
      payı ekleyin. Büyük ihtimalle kullanmak istediğiniz bazı
      uygulamaları bu hesaplama sırasında unutabilirsiniz, bazılarının
      gereksinimlerini yanlış hesaplayabilirsiniz veya ileride daha fazla
      alan ihtiyacı duyabilirsiniz.  Birkaç MB disk alanını fazladan
      ayırmak her zaman iyi olur. Çok küçük bir takas alanı yapmaktansa,
      biraz büyük bir alan yaratmak her zaman daha iyidir. Ama bunu da
      fazla abartıp bütün diski takas alanı olarak ayırmayın. Unutmayın ki
      kullanılmayan alan boşa gitmiş sayılır. Daha sonradan da takas
      alanına ekleme yapılabileceğini göz önünde bulundurun. Tam sayılarla
      uğraşmak daha kolay olacağından ihtiyaç duyulan alan hesaplamasını
      yuvarlayabilir, bir MB büyük alabilirsiniz.
     </p>
            </li>
            <li class="listitem">
              <p>
      Yukarıdaki karşılaştırmalar ve hesaplamalar sonucu şu an ne kadarlık
      bir belleğe ihtiyaç duyabileceğinizi biliyor olmalısınız.
      Yerleştireceğiniz takas alanını hesaplamak için, toplam ihtiyaç
      duyulan alandan fiziksel belleği çıkarın. Kalan sonuç takas alanının
      boyutunu belirtir. Bazı Unix sürümlerinde bu alanı RAM'in bir
      yansıması gibi yerleştirmeniz gerekeceğinden, ikinci basamakta
      hesaplanan alan sizin ihtiyacınızı gösterecek ve çıkartma işlemine
      gerek kalmayacaktır.
     </p>
            </li>
            <li class="listitem">
              <p>
      Şayet hesaplarınız sonucu ortaya çıkan takas alanı, fiziksel
      belleğinizin bir kaç katıysa, yeni bir RAM eklemenin zamanı
      gelmiş demektir. Aksi taktirde performansta çok büyük bir düşüş
      yaşayabilirsiniz.
     </p>
            </li>
          </ul>
        </div>
        <p>
    Hiç ihtiyacınız olmasa bile bir parça takas alanına sahip olmak iyi
    olur. Linux, takas alanını oldukça tasarruflu bir biçimde kullanır ve
    bu size mümkün mertebe boş bir fiziksel bellek sağlar. Takas ihtiyacı
    olmasa bile, Linux kullanılmayan bellek sayfalarını takas alanına
    gönderir. Bu sayede, disk pasif halde iken takas yapılarak takasa
    ihtiyaç duyulduğu anlarda bekleme yapılması önlenir.
   </p>
        <p><span class="notfoot"></span>
    Takas alanı çeşitli diskler arasında bölünebilir. Bazı zamanlarda,
    disklerin hızları ve erişim durumlarına göre,  bu performans artışı
    sağlayabilir. Birkaç değişik alternatif alan tablosu ile uğraşmak
    isteyebilirsiniz ama bunun oldukça zor bir iş olduğunu ve aslında
    hiç birinin diğerine karşı büyük bir üstünlüğünün olmadığını unutmayın.
    Asla tam doğruyu bulamazsınız.<a id="idm4992" href="#ftn.idm4992" class="footnote"><sup class="footnote">[54]</sup></a>
   </p>
        <div class="footnotes">
          <br />
          <hr class="footnote-hr" />
          <div id="ftn.idm4992" class="footnote">
            <p><a href="#idm4992" class="para"><sup class="para">[54] </sup></a>
    Ç.N.: Dizüstü/masaüstü kullanıcısıysanız, gün gelir kış uykusunu
    (hibernation) keşfedersiniz ve çalışması için takas alanının belleğinizin
    2 katı olması gerektiğini öğrenirsiniz ve eski bildikleriniz uçar gider.</p>
          </div>
        </div>
      </section>
    </section>
  </body>
</html>

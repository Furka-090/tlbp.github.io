<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>11.1. Yedeklemenin önemi üzerine</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <link rel="prev" href="sag_backups.html" title="11. Yedek Alma" />
    <link rel="next" href="sag_backups_medium.html" title="11.2. Yedekleme ortamının seçimi" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/belgeler.css" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_backups.html')">Önceki</button>
          <div class="dropdown-content">11. Yedek Alma</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_backups.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag_backups_medium.html')">Sonraki</button>
          <div class="dropdown-content">11.2. Yedekleme ortamının seçimi</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_backups_import">
        <div class="titlepage">
          <div>
            <div>
              <h2 class="title" style="clear: both">11.1. Yedeklemenin önemi üzerine</h2>
            </div>
          </div>
        </div>
        <p>
    Bilgileriniz değerlidir.  Onları tekrar meydana getirmek; zaman, para
    veya en azından kişisel keder ve göz yaşına mal olabilir.  Şayet bu
    bilgiler bazı deneylerin sonucu ise onları tekrar meydana getirmek
    mümkün olmayabilir.  Bilgileriniz bir yatırım olduğuna göre, onları
    korumalı ve kaybetmemek için  bazı adımlar atmalısınız.
   </p>
        <p>
    Temel olarak bilgi kayıplarının 4 ana sebebi vardır: donanım arızaları,
    yazılım hataları, insandan kaynaklanan olaylar ve doğal afetler.
    Modern donanımların oldukça güvenilir olmasına rağmen, halen
    kendiliğinden arızalar çıkabilecekmiş gibi görünmektedir.  Bilgi
    depolama donanımlarının en kritik parçası sabit disktir,  ki bu diskler,
    elektromanyetik gürültü ile dolu bir dünya içine tam olarak kalabilen
    manyetik alanlara bel bağlamaktadır.  Modern yazılımlar pek güvenilir
    gözükmese bile, kaya sertliğindeki bir uygulama istisnadır, kural değil.
    İnsanlar kesinlikle güvenilmezdir, sırf keyif olsun diye veya bir amaç
    uğruna bilgilerinizi yok edebilir ve yahut bir hata yapabilir.
    Doğa kötü değildir,  fakat her şey iyi giderken birden öfke kusabilir.
    Her şeyi hesaba katınca, her hangi bir şeyin doğru çalışmasının hiç de
    küçük bir mucize olmadığını görürüz.
   </p>
        <p>
    Yedekleme bilgi yatırımımızı korumanın bir yoludur. Bilgilerimizin
    çeşitli kopyalarına sahip olursak, her hangi bir kopyanın bozulması
    bizim için sorun teşkil etmez (en fazla yedeklerimizden yüklememizi
    gerektirir).
   </p>
        <p>
    Düzenli olarak yedeklemek çok önemlidir. Fiziksel dünyaya ait her hangi
    bir şey gibi, yedeklerde yakında veya ileri bir tarihte hata verebilir.
    İyi bir yedekleme yapmanın bir parçası da yedeklerin çalıştığından emin
    olmaktır; yedeklerinizin çalışmadığını görmek istemezsiniz her halde.
    Hasara  tuz biber olarak, yedekleme işlemi esnasında bir hata meydana
    gelebilir; elinizde sadece yarım bir yedek varken sizi ortada bırakabilir,
    tek bir yedekleme aracınız vardır ve bozulabilir. Veya geri yüklemeyi
    denerken fark edersiniz ki: 15000 kullanıcılı alandaki önemli bir
    kullanıcı veritabanını yedeklememişsinizdir.  Hepsinin en iyisi de;
    bütün yedeklerinin mükemmel bir şekilde çalışıyordur fakat sonuncu
    teyp sürücünüzün içine bir kova su dolmuş olabilir.
   </p>
        <p>
    İş yedeklemeye geldiğinde, paranoya bu işin mayasında vardır.
   </p>
      </section>
    </section>
  </body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>5.3. Bir takas alanının kullanılması</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/belgeler.css" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_memory-management-swap.html')">Önceki</button>
          <div class="dropdown-content">5.2. Bir takas alanının oluşturulması</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_memory-management.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag_memory-management-swap-allocation.html')">Sonraki</button>
          <div class="dropdown-content">5.4. Takas alanının ayrılması</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_memory-management-swapusage">
        <div class="titlepage">
          <div>
            <div>
              <h2 class="title" style="clear: both">5.3. Bir takas alanının kullanılması</h2>
            </div>
          </div>
        </div>
        <p>
    Hazırlanmış bir takas alanı <tt><a href="../man/man8/man8-swapon.html"><b>swapon</b></a>(8)</tt> ile kullanıma
    sunulur. Bu komutla çekirdeğe takas alanını kullanabileceğini iletiriz.
    Bir fikir olarak, takas alanını yolu da belirtilebilir. Bu komutla geçici
    bir takas dosyası üzerine yazılmaya başlanır.
   </p>
        <pre class="screen">
<code class="prompt">#</code> <strong class="userinput"><code>swapon /ek-takas</code></strong>
<code class="prompt">#</code>
</pre>
        <p>
    Takas alanları <code class="filename">/etc/fstab</code> dosyası içinde
    listelenerek otomatik olarak kullanılabilir.
   </p>
        <pre class="screen">
/dev/hda8        none        swap        sw     0     0
/swapfile        none        swap        sw     0     0
</pre>
        <p>
    Başlangıç betikleri <span class="command"><strong>swapon -a</strong></span> komutunu çalıştıracak
    ve böylece <code class="filename">/etc/fstab</code> dosyasında listelenmiş bütün
    takas alanları kullanıma açılacaktır. Bununla beraber, <span class="command"><strong>swapon</strong></span>
    komutu genellikle ek takas alanına ihtiyaç duyulduğu zamanlarda
    kullanılır.
   </p>
        <p>
    Takas alanı kullanımını <span class="command"><strong>free</strong></span> komutu ile
    görüntüleyebilirsiniz.
   </p>
        <pre class="screen">
<code class="prompt">$</code> <strong class="userinput"><code>free</code></strong>
             total       used       free     shared    buffers     cached
Mem:        512368     453692      58676      40144      35568     201236
-/+ buffers/cache:     216888     295480
Swap:      1951856          0    1951856
<code class="prompt">$</code>
</pre>
        <p>
    Çıktının birinci satırı (<code class="literal">Mem:</code>) fiziksel belleği
    gösterir. 1 Mb civarı, çekirdek tarafından kullanılan bellek,
    burada gösterilmez.  <code class="literal">used</code> sütunu kullanılan
    bellek miktarını gösterir (ikinci sıradaki <code class="literal">-/+ buffers/cache:</code>
    sayılmaz). <code class="literal">free</code> sütunu  tamamen boş olan alanı
    gösterir. <code class="literal">shared</code> sütunu çeşitli uygulamalar
    tarafından paylaşılan alanı gösterir. <code class="literal">buffers</code>
    sütunu ise diskin tampon bellek alanını gösterir.
   </p>
        <p>
    Son satır (<code class="literal">Swap:</code>) ise takas alanları için
    benzer bilgileri gösterir. Bu alan tamamen sıfır ise bu takas
    alanınızın etkinleştirilmediğini gösterir.
   </p>
        <p>
    Aynı bilgiler <span class="command"><strong>top</strong></span> komutu ile veya proc dosya
    sistemindeki <code class="filename">/proc/meminfo</code> sayesinde de
    elde edilebilir.  Belirli bir takas alanının kullanımı hakkında
    bilgi almak oldukça zordur.
   </p>
        <p>
    Bir takas alanı <span class="command"><strong>swapoff</strong></span> ile kullanımdan
    kaldırılabilir. Bu normal olarak gerekli değildir, sadece geçici
    takas alanlarını kaldırmak için kullanılır.  Takas alanı içinde
    öncelikle kullanımdaki sayfalar takas edilir. Bunları tutacak
    yeterli fiziksel bellek yok ise bir diğer takas alanına gönderilir.
    Şayet bu sayfaları tutacak yeterli sanal bellek yok ise Linux
    kıvranmaya başlar. Uzun bir süre sonra kendine gelir fakat bu
    arada sistemi kullanamazsınız.  Kullanımdaki bir takas alanını
    kaldırmadan önce <span class="command"><strong>free</strong></span> komutu ile yeterli
    miktarda boş bellek bulunup bulunmadığına bakmalısınız.
   </p>
        <p>
    <span class="command"><strong>swapon -a</strong></span> ile otomatik bağlanan bütün takas
    alanları <span class="command"><strong>swapoff -a</strong></span> ile kaldırılabilir.
    Sistem neyi kaldıracağını bulmak için <code class="filename">/etc/fstab</code>
    dosyasının içine bakar. El ile açılmış takas alanları ise kullanılmaya
    devam eder.
   </p>
        <p>
    Bazı zamanlar büyük miktarda  boş fiziksel bellek olmasına rağmen,
    pek çok takas alanı kullanımda olabilir.  Bu olabilir, örneğin: bir
    yerde takas işlemine ihtiyaç vardır ama daha sonra bellekte çok yer
    kaplayan bir süreç  öldürülür ve bellek boşaltılır. Dışarıya takas
    edilmiş bilgi ihtiyaç duyulana kadar geri alınmaz. Bunun için boş
    yere endişe duymaya gerek yoktur fakat ne olup bittiğini bilmek
    rahatlatıcı olabilmektedir.
   </p>
        <section class="sect2" id="sag_memory-management-swapshare">
          <div class="titlepage">
            <div>
              <div>
                <h3 class="title">5.3.1. Takas alanının başka işletim sistemleriyle paylaşılması</h3>
              </div>
            </div>
          </div>
          <p>
     Pek çok işletim sisteminde sanal bellek vardır. Bu alana sadece
     çalıştıkları vakit ihtiyaç duydukları için, çalışmayan işletim
     sistemleri için ayrılmış olan alan boşa israftır. Hepsinin tek bir
     takas alanını paylaşması daha etkili bir çözüm olacaktır. Bu mümkün
     fakat biraz beceri ister.  Bunun nasıl yapılacağına dair bir HOWTO
     (NASIL) belgesi vardır.
    </p>
        </section>
      </section>
    </section>
  </body>
</html>

<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>4.2. Sabit diskler</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
    <meta name="robots" content="index, follow" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_disks-kinds.html')">Önceki</button>
          <div class="dropdown-content">4.1. Aygıtların iki çeşidi</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_disks.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag_disks-cdrom.html')">Sonraki</button>
          <div class="dropdown-content">4.3. CD-ROM'lar</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_disks-hd">
        <div class="titlepage">
          <div>
            <div>
              <h2 class="title" style="clear: both">4.2. Sabit diskler</h2>
            </div>
          </div>
        </div>
        <p>
    Bu bölümde sabit disklere ait terimler ve terminolojiye yer
    verilmiştir. Şayet bu konuda bilgi sahibi iseniz bu bölümü
    atlayabilirsiniz.
   </p>
        <p>
    <a class="xref" href="sag_disks-hd.html#sag_disks-hd-schematic" title="Şekil 4.1. Bir sabit diskin yapısı">Şekil 4.1</a> de bir sabit
    diskin önemli parçaları gösterilmiştir. Bir sabit disk bir veya daha
    fazla sayıda metal <em class="glossterm">plaka</em> ihtiva eder. Bu
    disklerin her iki <em class="glossterm">yüzey</em>i de bilgi depolayabilmek
    için manyetik bir tabaka ile kaplanmıştır.  Her yüzeyde bilgileri
    okuyan ya da değiştiren bir <em class="glossterm">okuma/yazma kafası</em>
    bulunur. Diskler ortak bir eksen/mil  etrafında döner. Genellikle
    5400 devir/dak ile 7200 devir/dak arası bir hıza sahiptir. Yeni
    sabit disklerin bazıları daha hızlı olabilmektedir. Bazı eski sabit
    disklerin hızı ise daha düşüktür. Kafalar plakaların/disklerin yarı
    çapları boyunca hareket eder.  Bu hareket plakaların dönüşü ile
    birleştirilerek kafaların bütün plaka/disk yüzeyini okuması/işlemesi
    sağlanır.
   </p>
        <p>
    İşlemci (CPU) ve disk, bir disk denetleyicisi vasıtası ile haberleşir.
    Çeşitli türdeki diskler bilgisayarın işlemci dışında kalan kısmı ile
    haberleşmek için aynı arayüzü kullanır, bu sayede bilgisayarın geri
    kalan parçalarının disk ile haberleşmek için ne kullanmaları gerektiğine
    dair bir fikir elde etmeleri gerekmez ve bu da işlemleri kolaylaştırır.
    Bu sayede bilgisayar diske  "hey disk ne istiyorsam çabuk ver" diyebilir.
    Bu işler böyle olmasa idi bilgisayar karmaşık ve uzun elektrik
    sinyallerini diskin kafasına yollayacak, kafa disk üzerinde belli bir
    konumda doğru verileri bulana kadar bekleyecek ve tekrar bunları
    bilgisayara iletecekti. Yapması gereken pek çok karışık ve hoş olmayan
    işlerle uğraşacaktı. Bu da sistemin performansını olumsuz etkileyecekti.
    Aslında  diskin kullandığı bu arayüz de karmaşık olarak nitelenebilir.
    Ama diğer yapılması gereken işlemlere göre çok daha az karmaşıklık
    ihtiva eder. Denetleyiciler otomatik hatalı sektör taraması ve
    düzeltmesi gibi değişik işler yapabilir.
   </p>
        <p>
    Yukarıdaki açıklamalar birisinin sabit diskleri anlaması için gereken
    açıklamaların hepsini içermektedir. Ayrıca sabit disklerde kafanın
    ve plakaların çalışmasını ve dönmesini sağlayan bir motor, mekanik
    bölümleri denetleyen elektronik bölümler de vardır. Fakat bunların,
    sabit diskin çalışma mantığının anlaşılması ile doğrudan bir ilgisi yoktur.
   </p>
        <p>
    Yüzeyler eş merkezli çemberlere ayrılmıştır. <em class="glossterm">İz</em>
    olarak adlandırılan bu bölümlerde <em class="glossterm">sektör</em>lere
    ayrılmıştır. Bu sayede disk yüzeyindeki yerleşimleri tanımlamak,
    bilgilerin bulunduğu yeri tespit etmek ve dosyaları disk yüzeyine
    yerleştirmek mümkün olabilmektedir. Disk yüzeyindeki bir yeri bulmak
    için "yüzey 3, iz 5, sektör 7" gibisinden bir tanımlama yapılabilir.
    Genellikle sektör sayısı bütün izler için aynıdır. Ama bazı sabit
    disklerde, dıştaki izlerde içtekilerden daha fazla sektör olabilmektedir. Genel olarak bir sektör 512 byte bilgi içerir.
   </p>
        <div class="figure-float">
          <div class="figure" id="sag_disks-hd-schematic">
            <div class="figure-title">Şekil 4.1. Bir sabit diskin yapısı</div>
            <div class="figure-contents">
              <div class="mediaobject">
                <img src="images/hd-schematic-tr.png" alt="Bir sabit diskin yapısı" />
              </div>
            </div>
          </div>
          <br class="figure-break" />
        </div>
        <p>
    Aynı yolla bütün yüzeyler iz ve sektörlere ayrılmıştır. Bir yüzeydeki
    bir kafa bir iz üzerindeyken diğer yüzeydeki kafa da ona mukabil gelen
    iz üzerindedir. Bütün karşılıklı izlerin hepsine birden <em class="glossterm">silindir</em> denir.
    Bir izden diğerine geçmek zaman alır. Sık sık kullanılan dosyalar aynı
    silindir üzerine yazılarak kafaların bütün disk yüzeyinde hareket
    etmeleri mecburiyeti ortadan kaldırılmış olur. Bu sayede zamandan
    tasarruf sağlanır ve performans artışı elde edilir. Tabii bu her zaman
    mümkün olmaz, bu durumdaki dosyalara <em class="glossterm">parçalanmış</em>
    (fragmented) dosyalar denir.
   </p>
        <p>
    Kafaların veya yüzeylerin sayısı, ki ikisi de aynı şeyi ifade eder (her
    yüzeye bir kafa), silindirler ve sektörler bir sabit diskte çok
    çeşitlilik gösterebilir. Her birinin numaralarının tarifine diskin
    <em class="glossterm">geometri</em>si denir. Bu geometri <em class="glossterm">CMOS RAM</em>
    diye anılan batarya destekli özel bir bellek bölümünde saklanır.
    İşletim sistemi açılış sırasında ya da  sürücü başlangıcında gidip bu
    bölümden gerekli bilgileri alır.
  </p>
        <p>
    Büyük bir şanssızlık eseri  CMOS RAM'de iz sayısı 1024 ile
    sınırlandırılmıştır. Bu büyük sabit diskler göz önüne alındığında
    oldukça küçük bir rakam olarak kalmaktadır.  Bu sorunun üstesinden
    gelmek için denetleyici bilgisayara yalan söyler (günümüzde bu tür
    sorunlar ortadan kalkmıştır. Pek çok yerde standart olarak 60-80Gb
    sabit diskler satılmakta ve BIOS ayarlarında LBA kipinin etkinleştirilmesi
    sayesinde 1024 silindir sınırı ortadan kalkmaktadır).
   </p>
        <p>
    Bu sınır SCSI diskler için söz konusu değildir. Çünkü SCSI diskler
    işlemci ile farklı bir yol ile haberleşir.  SCSI disk denetleyicileri
    ardışık sektör numaraları sayesinde haberleşir.  Bilgisayar bu
    durumda diskin gerçek geometrisini asla bilmemektedir.
   </p>
        <p>
    Linux, böyle durumlarda diskin gerçek yapısını bilememekte olup, asla
    dosyaları bir silindir içine depolamaz, onun yerine ardışık sektör
    numaralarının olduğu bölüme bilgileri yazar, ki bu sistemde diğeri
    kadar iyi performans verir. Buradaki en önemli nokta bunların ve
    daha fazlasının denetleyicinin önbelleği sayesinde yapılıyor olmasıdır.
    Bütün bu işlemler otomatik olarak yönetilir.
   </p>
        <p>
    Her sabit disk bağımsız birer aygıt dosyası ile temsil edilir.
    Genellikle 2 veya 4 adet IDE disk  sisteme bağlı haldedir
    (bir veya üç adet disk olmasının IDE sabit diskler için hiçbir
    mahsuru yoktur.). Bunlar <code class="filename">/dev/hda</code>,
    <code class="filename">/dev/hdb</code>, <code class="filename">/dev/hdc</code> ve
    <code class="filename">/dev/hdd</code> olarak sıralanır ve adlandırılır.
    SCSI diskler ise <code class="filename">/dev/sda</code>, <code class="filename">/dev/sdb</code>,
    <code class="filename">/dev/sdc</code>, ... olarak sıralanır.  Sabit disk
    çeşitleri ve isimleri hakkında daha ayrıntılı bilgi <a class="xref" href="sag_device-list.html" title="3. Aygıt Dosyaları"><em>Aygıt Dosyaları</em></a> bölümünde mevcuttur.  Unutmayın ki bu
    isimler disk bölümlerine ulaşmak için değil, bütün sabit diske
    ulaşmak için geçerlidir. Böyle durumlarda çok dikkatli olunmazsa
    bilgiler ve bölümler karıştırılabilir. Disk aygıt dosyaları sadece
    MBR'ye (Master Boot Record - Ana Önyükleme Kaydı) ulaşmak için
    kullanılırdı. Bu konu da ilerde açıklanacaktadır.
  </p>
      </section>
      <footer>
        <div align="center" class="footer">
          <small>Bir <a href="http://belgeler.org.tr/">Linux Kitaplığı</a> Sayfası</small>
        </div>
      </footer>
    </section>
  </body>
</html>

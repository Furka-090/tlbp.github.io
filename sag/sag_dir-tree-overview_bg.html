<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>2.1. Arkaplan</title>
    <link rel="stylesheet" type="text/css" href="../../style/nav.css" />
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="icon" type="image/png" href="/images/belgeler-logo.png" />
    <meta name="robots" content="index, follow" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_dir-tree-overview.html')">Önceki</button>
          <div class="dropdown-content">2. Dizin Yapısına Genel Bakış</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_dir-tree-overview.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag_dir-tree-overview_rootfs.html')">Sonraki</button>
          <div class="dropdown-content">2.2. Kök Dosya Sistemi</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_dir-tree-overview_bg">
        <div class="titlepage">
          <div>
            <div>
              <h2 class="title" style="clear: both">2.1. Arkaplan</h2>
            </div>
          </div>
        </div>
        <p>
    Bu bölüm Dosyasistemi Hiyerarşisi Standardının
    (<a class="link" href="http://www.pathname.com/fhs/" target="_top">Filesystem Hierarchy Standart -
    FHS</a>) 2.1 sürümü üzerinden, Linux dizin yapısının nasıl
    organize edildiğini anlatmaktadır.  Standardizasyon, Linux işletim
    sistemleri için yazılım hazırlanmasını ve uyarlanabilmesini daha
    kolaylaştırır,  her şey belli bir standart içinde olduğundan sistem
    yönetiminde pek çok kolaylıklar sağlar. Bu standardizasyon için her
    hangi bir otorite tarafından yapılan bir baskı söz konusu değildir,
    ama pek çok Linux dağıtımı bu standardizasyonu desteklemektedir. Çok
    önemli ve geçerli sebepler olmadıkça FHS'yi bırakmak hiç de akıllıca
    bir fikir değildir. FHS, Unix gelenek ve göreneklerini izleyerek
    diğer Unix sürümleri ile Linux arasında bir uyum ve köprü vazifesi
    görmektedir.
   </p>
        <p>
    Bu bölümde FHS ayrıntılı bir biçimde anlatılmamıştır. Sistem
    yöneticilerinin FHS'i anlayabilmeleri için FHS ile ilgili kılavuzu
    tamamen okuması daha yararlı olur.
   </p>
        <p>
    Bu bölümde bütün dosyalar ayrıntılı bir biçimde anlatılmamış,
    sadece genel bir bakış açısı kazandırmak amacıyla dosya sistemleri
    konusu temelinde genel bir anlatım yapılmıştır. Bununla beraber bu
    kılavuz içinde veya diğer kılavuz sayfalarında burada anlatılan
    dosyalar hakkında daha geniş bilgi bulmak mümkündür.
   </p>
        <p>
    Dizin ağacının tamamı çeşitli görevleri yerine getirmek, sistem
    yedeklerini daha kolay almak veya disk üst limitleri nedeniyle;
    kendi diski ya da bağımsız diskler üzerinde çeşitli küçük parçalara
    ayrılmış olabilir.  Ana parçalar: kök (<code class="filename">/</code>),
    <code class="filename">/usr</code>, <code class="filename">/var</code>, ve
    <code class="filename">/home</code> dosya sistemleridir (Bakınız:
    <a class="xref" href="sag_dir-tree-overview_bg.html#sag_dir-tree-overview_bg-fstree" title="Şekil 2.1. Bir Unix dizin ağacının yapısı">Şekil 2.1</a>).  Her bölüm farklı
    bir amaca hizmet etmektedir. Dizin yapısı bir Linux makinesinin
    ağ üzerinde daha hızlı ve daha verimli çalışmasını sağlamak amacıyla
    yapılır.
   </p>
        <div class="figure-float">
          <div class="figure" id="sag_dir-tree-overview_bg-fstree">
            <div class="figure-title">Şekil 2.1. Bir Unix dizin ağacının yapısı</div>
            <div class="figure-contents">
              <div class="mediaobject">
                <img src="images/fstree-tr.gif" alt="Bir Unix dizin ağacının yapısı" />
                <div class="caption">
      Kesikli çizgiler disk bölümlerinin sınırlarını belirtir.
     </div>
              </div>
            </div>
          </div>
          <br class="figure-break" />
        </div>
        <p>
    Dizin ağacının farklı parçalarının rolleri aşağıda açıklanmıştır.
   </p>
        <div class="itemizedlist">
          <ul class="itemizedlist" style="list-style-type: disc; ">
            <li class="listitem">
              <p>
      Kök dosya sisteminin kendine özgü bir yapısı vardır. Genellikle
      yerel sabit disk üzerinde olabileceği gibi ram diskte veya ağ
      tarafından da yönetilebilir. Kök dosya sistemi, sistemin açılıp,
      diğer dosya sistemlerinin bu sisteme bağlanabilir bir hale
      getirilmesi için gereklidir. Kök dosya sistemi tek kullanıcılı
      bir makine için yeterli olacaktır. Ayrıca bozulan bir sistemi
      tamir etmek için ve kaybolan yedeklenmiş dosyaların geri
      getirilmesini sağlayan araçlara da sahiptir.
     </p>
            </li>
            <li class="listitem">
              <p>
      <code class="filename">/usr</code> dosya sistemi, bütün kütüphaneleri,
      komutları, normal işlemler sırasında değişmeyen dosyaları ve
      kılavuz sayfalarını içerir. <code class="filename">/usr</code> dosya
      sistemindeki hiçbir dosya her hangi bir makine için özelleştirilmez.
      Hepsi normal kullanım amacına yönelik hazırlanmış dosyalardır.
      Bu sayede buradaki dosyalar ağ üzerinden paylaşılabilir. Bu sayede
      sabit disklerden önemli ölçüde  yer kazanmak mümkün olur. Bu da çok
      büyük bir tasarruf sağlar. Bir uygulamanın güncellenmesinde sadece
      ana <code class="filename">/usr</code> değiştirilir. Bu da
      <code class="filename">/usr</code>'yi ağ sistemine bağlamayı oldukça
      kolaylaştırır. Dosya sistemi yerel bir disk üzerinde olsa bile
      sadece okunabilir şekilde ayarlanması daha uygun olur. Bu sayede
      herhangi bir çökme durumunda dosyaların hasar görme ihtimalini
      azaltmış oluruz.
     </p>
            </li>
            <li class="listitem">
              <p>
      <code class="filename">/var</code> dosya sistemi sürekli değişen
      dosyaları barındırır. Epostalar, iletiler, spool dizinleri
      (news, printer, vb..), düzenlenmiş kılavuz sayfaları ve temp
      dosyaları bu dosya sisteminin içindedir. Geleneksel olarak
      <code class="filename">/var</code> dizininin altındaki her şey
      <code class="filename">/usr</code> dizini altında bir yerlerde mutlaka
      vardır. Bu da <code class="filename">/usr</code> dosya sisteminin
      salt okunur yapılmasına olanak verir.
    </p>
            </li>
            <li class="listitem">
              <p>
      <code class="filename">/home</code> dosya sistemi kullanıcıların ev
      dizinlerini yani sistemde bulunan bütün gerçek verileri ihtiva
      eder. Ev dizinlerini çeşitli parçalara ayırmak yedekleme açısından
      son derece faydalı olabilir. Nede olsa bütün dizinler aynı hızla
      değişmiyor. Büyük <code class="filename">/home</code> dizinlerinin;
      <code class="filename">/home/staff</code>, <code class="filename">/home/student</code>
      gibi parçalara ayrılması  daha akıllıca olacaktır.
     </p>
            </li>
          </ul>
        </div>
        <p>
    Bununla beraber yukarıda dosya sistemi olarak adlandırılan
    bölümlerin her birinin ayrı birer dosya sistemi olması gerekmemektedir.
    Bütün bunlar tek bir dosya sistemi altında kolaylıkla tutulabilir.
    Özellikle tek kullanıcılı basit sistemlerde.  Ayrıca sabit diskin
    yapısına ve büyüklüğüne göre çeşitli dosya sistemleri kullanılabilir.
   </p>
        <p>
    Unix  dosya sistemi yapısı bütün dosyaları amaçlarına göre gruplara
    ayırır. Bütün komutlar bir  yerde, bütün veriler başka bir yerde,
    bütün belgeler üçüncü bir yerde gibi. Diğer bir olasılık ise
    dosyaları ait oldukları uygulamalara göre sınıflamaktır: bütün emacs
    dosyaları bir yerde, TeX dosyaları başka bir yerde gibi. Daha sonra
    paylaşılan dosyaların bulunmasında bir sorun ortaya çıkmaktadır.
    Kılavuz sayfalarının hepsini bulan bir uygulama yapmak ve dosyaları
    paylaştırmak tam bir kabusa dönmektedir.
   </p>
      </section>
      <footer>
        <div align="center" class="footer">
          <small>Bir <a href="http://belgeler.org.tr/">Linux Kitaplığı</a> Sayfası</small>
        </div>
      </footer>
    </section>
  </body>
</html>

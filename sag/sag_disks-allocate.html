<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>4.9. Disk Alanının Ayarlanması</title>
    <meta name="generator" content="DocBook XSL Stylesheets V-special (derived from DocBook XSL v1.79.1 for Turkish Linux Documentation Project by Nilgün Belma Bugüner - nilgun (at) tlbp.org.tr)" />
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="/style/belgeler.css" />
    <link rel="stylesheet" type="text/css" href="/style/nav.css" />
    <link rel="icon" type="image/png" href="/images/belgeler-logo.png" />
  </head>
  <body>
    <header>
      <div class="navbar">
        <div style="width:33%" class="dropdown">
          <button type="button" class="dropbtn" onclick="window.location.assign('sag_fs-wo-fs.html')">Önceki</button>
          <div class="dropdown-content">4.8. Dosya sistemleri olmayan diskler</div>
        </div>
        <div style="width:34%" class="dropdown">
          <button class="dropbtn">Yukarı</button>
          <div class="dropdown-content">
            <button type="button" class="dropbtn" onclick="window.location.assign('/index.html')">Baş Sayfa</button>
            <button type="button" class="dropbtn" onclick="window.location.assign('/KiTAPLIK/index.html')">Kitaplık</button>
            <button type="button" class="dropbtn" onclick="window.location.assign('sag.html')">Ana Başlık</button>
            <button type="button" class="dropbtn" onclick="window.location.assign('sag_disks.html')">Üst Başlık</button>
          </div>
        </div>
        <div style="width:33%" class="dropdown">
          <button type="button" class="dropbtn" onclick="window.location.assign('sag_memory-management.html')">Sonraki</button>
          <div class="dropdown-content">5. Bellek Yönetimi</div>
        </div>
      </div>
    </header>
    <section class="mainpage">
      <div class="crumbs">
        <p>  </p>
      </div>
      <section class="sect1" id="sag_disks-allocate">
        <div class="titlepage">
          <div>
            <div>
              <h2 class="title" style="clear: both">4.9. Disk Alanının Ayarlanması</h2>
            </div>
          </div>
        </div>
        <section class="sect2" id="sag_disks-allocate-partioning">
          <div class="titlepage">
            <div>
              <div>
                <h3 class="title">4.9.1. Diski dosya sistemine uygun bölümlemek</h3>
              </div>
            </div>
          </div>
          <p>
     Bir diski bölümlere ayırmanın hem en iyi hem de en kolay bir
     yolu yoktur. Daha kötüsü bunu yapmanın genelleşmiş bir yolu da yoktur.
     Çünkü bölümleme kararınızı etkileyecek pek çok faktör vardır.
    </p>
          <p>
     Geleneksel yöntem; küçük bir kök dosya sistemi yaratmak ve bunun
     içinde  <code class="filename">/bin</code>, <code class="filename">/etc</code>,
     <code class="filename">/dev</code>, <code class="filename">/lib</code>, <code class="filename">/tmp</code>,
     gibi sistemin çalıştırılması ve yönetilmesi için ihtiyaç duyulan
     dosya  sistemlerinin yerleştirilmiş olmasıdır.  Bu yolla, kök dosya
     sistemi sistemin açılması ve çalışması için gerekli her şeyi ihtiva
     etmiş olur. Kök dosya sisteminin küçük tutulmasındaki ve daha az
     iş yüküne sahip olmasındaki ana sebep, sistem çökmeleri esnasında
     kök dosya sisteminde daha az hasar meydana gelmesini ve kolayca tamir
     edilebilmesini sağlamaktır. Daha sonra başka bölümler ya da başka
     diskler kullanarak dizin ağacına <code class="filename">/usr</code> dosya
     sistemini, kullanıcılar için ayrı bir <code class="filename">/home</code>
     dizini ve bağımsız bir takas bölümü oluşturabilirsiniz. Ev dizinlerini
     bağımsız  bölümler içinde yerleştirmek yedekleme işleminde büyük
     kolaylıklar sağlar. Bir ağ ortamında <code class="filename">/usr</code>
     dizinini çeşitli makineler arasında paylaştırmak da mümkündür.
     Böylece her makinenin ihtiyaç duyduğu yüzlerce megabytelık alanlara
     olan ihtiyaç azaltılmış olur.
    </p>
          <p>
     Pek çok disk bölümüne sahip olmak, boş disk yüzeyinin parçalar
     halinde ayrılmış olması sorununu yanında getirir. Günümüzde,
     işletim sistemlerinin ve disklerin daha güvenli olması ile,
     kullanıcılar bütün dizinleri kapsayan tek bir dizine doğru
     yönelmektedir. Bununla birlikte küçük bir ikinci bölüm yedekleme
     işleminin daha kolay yapılmasını sağlayabilir.
    </p>
          <p>
     Küçük bir sabit diske sahipseniz (çekirdek geliştirmesi
     yapmayacağınız varsayılarak) tek bir bölüme sahip olmanız daha
     uygun olacaktır. Büyük bir diske sahipseniz, herhangi bir şeyin
     ters gidebileceği ihtimalini göz önüne alarak, birkaç adet büyük
     disk bölümüne sahip olmanız daha mantıklı olacaktır. (Buradaki
     büyük ve küçük kelimeleri tamamen öznel kavramlardır. Disk
     bölümlerinin büyüklüğünü tamamen sizin kullanım amaç ve
     gereksinimlerinize göre ayarlamalısınız.)
    </p>
          <p>
     Şayet birkaç tane sabit diske sahipseniz; birine <code class="filename">/usr</code>
     dizinini de içeren bir kök dizini, diğerinde ise
     <code class="filename">/home</code> dizini yarleştirebilirsiniz.
    </p>
          <p>
     Çeşitli bölümleme tabloları için değişik deneyler yapmanız iyi
     olabilir. Bu biraz iş yükü getirmektedir. Çünkü her seferinde
     çeşitli kereler işletim sistemini yeniden kurmanız gerekecektir.
     Ama bu da yaptığınız işin doğruluğundan emin olmanın tek yoludur.
    </p>
        </section>
        <section class="sect2" id="sag_disks-allocate-space">
          <div class="titlepage">
            <div>
              <div>
                <h3 class="title">4.9.2. Alan gereksinimleri</h3>
              </div>
            </div>
          </div>
          <p>
     Kuracağınız Linux dağıtımı, size değişik yapılandırmalara göre ne
     kadarlık bir disk alanına ihtiyacınız olduğunu bildirir.
     Bağımsız olarak kurulan uygulamalar da bunu yapar.  Bu sayede
     disk alanının kullanımı için planlarınızı yapabilirsiniz, ama
     ilerisi için hazırlıklı olmalı ve ilerde duyabileceğiniz ihtiyaçları
     göz önünde bulundurarak fazladan disk alanı ayırmalısınız.
    </p>
          <p>
     Kullanıcı dosyaları için ayıracağınız bölümün hacmi, kullanıcıların
     ne yapmak istediklerine göre değişir. Pek çok insanın, dosyaları için
     daha fazla alana ihtiyaçları varmış gibi görünmektedir, fakat ihtiyaç
     duyulan alan kişiden kişiye değişiklik gösterir. Bazı kişiler hafif
     yazım işleri ile uğraşır ve onlar için birkaç gigabyte alan yeterli
     olabilir. Bazıları ise onlarca gigabyte gerektirecek grafik işleri
     ile uğraşır.
    </p>
          <p>
     Sırası gelmişken, kB veya MB cinsinden belirtilen dosya boyutları ile,
     MB cinsinden belirtilen disk boyutunu karşılaştırırken, her iki
     birimin farklılıklar içerebileceğini unutmayın. Bazı üreticiler bir
     kilobyte'ı 1000 byte, bir megabyte'ı 1000 kilobyte olarak ayarlamışken,
     bazıları 1024 ve katlarını birimler olarak kullanır. Bu nedenle
     benim  345 MB'lık hard diskim aslında 330Mb'dır.
    </p>
          <p>
     Takas alanının ayrılması
     <a class="xref" href="sag_memory-management-swap-allocation.html" title="5.4. Takas alanının ayrılması">Takas alanının ayrılması</a>
     bölümünde anlatılmıştır.
    </p>
        </section>
        <section class="sect2" id="sag_disks-allocate-sample">
          <div class="titlepage">
            <div>
              <div>
                <h3 class="title">4.9.3. Bölümleme örnekleri</h3>
              </div>
            </div>
          </div>
          <p>
     Daha önce 109 Mb lık bir sabit diskim vardı. Şu an ise 330 MB lık
     bir disk kullanıyorum. Bu diskleri nasıl ve niçin bölümlediğimi
     anlatacağım.
    </p>
          <p>
     Kullandığım işletim sistemleri ve ihtiyaçlarım değiştiği için pek çok
     defalar 109 Mb lık sabit diski bölümledim. İlk önceleri Linux ile
     birlikte MS-DOS kullandım.  Bunun için 20 MB lık bir diske
     ihtiyacım vardı veya klostrofobiye kapılmadan MS-DOS, bir C derleyici,
     çeşitli yararlı araçlar, bir metin düzenleyici ve üzerinde çalıştığım
     yazılım için ancak yeten bir yere sahip olduğumu söylemeliyim.
     Linux takas alanı için 10 Mb ayırmıştım, geri kalan 79 MB ise Linux
     için ayrılmış tek bir dizin idi.  Kök, <code class="filename">/usr</code>,
     ve <code class="filename">/home</code> dizinlerini bağımsız bir şekilde
     yerleştirmek için çeşitli teşebbüslerde bulundum fakat bu olayı
     ilginç ve gerekli kılacak kadar disk alanım maalesef yoktu.
    </p>
          <p>
     MS DOS'a daha fazla ihtiyacım kalmadığı zaman diski 12 MB takas alanı
     ve geri kalanını tek bir dizin halinde Linux olarak tekrar
     biçimlendirdim.
    </p>
          <p>
     330 MB'lik disk ise şu şekilde çeşitli bölümlere ayrıldı.
    </p>
          <div class="informaltable">
            <table style="border-collapse: collapse; border-top: 1px solid ; border-bottom: 1px solid ; border-left: 1px solid ; border-right: 1px solid ; ">
              <colgroup>
                <col />
                <col />
              </colgroup>
              <tbody>
                <tr>
                  <td style="border-right: 1px solid ; border-bottom: 1px solid ; ">5 MB</td>
                  <td style="border-bottom: 1px solid ; ">kök dosya sistemi</td>
                </tr>
                <tr>
                  <td style="border-right: 1px solid ; border-bottom: 1px solid ; "> 10 MB</td>
                  <td style="border-bottom: 1px solid ; ">takas alanı</td>
                </tr>
                <tr>
                  <td style="border-right: 1px solid ; border-bottom: 1px solid ; ">180 MB</td>
                  <td style="border-bottom: 1px solid ; "><code class="filename">/usr</code> dosya sistemi</td>
                </tr>
                <tr>
                  <td style="border-right: 1px solid ; border-bottom: 1px solid ; ">120 MB</td>
                  <td style="border-bottom: 1px solid ; "><code class="filename">/home</code> dosya sistemi</td>
                </tr>
                <tr>
                  <td style="border-right: 1px solid ; "> 15 MB</td>
                  <td>karalama bölümü</td>
                </tr>
              </tbody>
            </table>
          </div>
          <p>
     Karalama bölümü üzerinde oynanmak için kendilerine ayrı bir bölüm
     isteyen şeyler içindir. Örneğin çeşitli dosya sistemlerinin
     karşılaştırılması veya çeşitli dosya sistemlerinin hızlarının
     karşılaştırılması gibi... başka bir şeye ihtiyaç kalmayınca bu
     bölümü takas alanı olarak kullanırdım. (günümüzde karalama bölümü
     tarih olmuş sayılabilir. Artık pek çok kullanıcın gigabytelar ile
     ölçülen disk alanları var.)
    </p>
        </section>
        <section class="sect2" id="sag_disks-allocate-more">
          <div class="titlepage">
            <div>
              <div>
                <h3 class="title">4.9.4. Linux için daha fazla disk alanı eklemek</h3>
              </div>
            </div>
          </div>
          <p>
     Donanımınız doğru bir şekilde yüklenmiş ise Linux'e fazladan yer
     vermek çok kolay bir iştir.  Yukarıda tanımlandığı şekilde
     gerekiyorsa diski biçemleyin, disk bölümlerini ayırın ve dosya
     sistemlerini kurun. <code class="filename">/etc/fstab</code> dosyasına
     otomatik bağlama işlemi için gerekli satırları ekleyin.
    </p>
        </section>
        <section class="sect2" id="sag_disks-allocate-tips">
          <div class="titlepage">
            <div>
              <div>
                <h3 class="title">4.9.5. Disk alanını kazanmak için ipuçları</h3>
              </div>
            </div>
          </div>
          <p>
     En iyi tavsiye gereksiz paketleri kurmamanızı söylemek olacaktır.
     Pek çok Linux dağıtımı içerdikleri paketlerin belirli bölümlerini
     kurmanız için gereken kurulum seçeneklerine sahiptir.  Dikkatle
     seçim yaparsanız pek çok pakete ihtiyacınız olmadığını
     görebilirsiniz. Bazı paketler çok büyük olduğu için bu yolla geniş
     bir disk alanını kazanabilirsiniz.  Bir paket ya da uygulamanın bir
     bölümüne ihtiyacınız olsa bile hepsine ihtiyacınız olmayabilir.
     Örneğin: bazı belgeler gereksiz olabilir,  GNU Emacs için bazı Elisp
     dosyaları gereksiz olabilir, X11 için bazı yazıtipleri gereksiz
     olabilir veya yazılım kütüphaneleri gereksiz olabilir.
    </p>
          <p>
     Paketleri kaldıramıyorsanız, en azından sıkıştırın.
     <tt><a href="../man/man1/man1-gzip.html"><b>gzip</b></a>(1)</tt> veya <span class="command"><strong>zip</strong></span> gibi sıkıştırma
     uygulamaları kişisel veya grup dosyalarınızı sıkıştıracaklardır.
     <span class="command"><strong>gzexe</strong></span> sıkıştırma ve açma işlemlerini
     kullanıcıya hissettirmeden yapar (kullanılmayan dosyaları sıkıştırır
     ve ihtiyaç olunca geri açar).  Daha gelişmiş DouBle sistemi bir dosya
     sistemindeki bütün dosyaları onları kullanan uygulamalara hissettirmeden
     sıkıştırır (windows'taki drivespace veya msdos'taki stacker gibi
     uygulamalar hakkında bilgi sahibiyseniz, bu uygulamanın mantığını daha
     iyi anlayabilirsiniz. Temel çalışma mantıkları benzerlik gösterir).
    </p>
        </section>
      </section>
    </section>
  </body>
</html>
